# Szakmódszertan 1

(Informatikatanár szak)

**Ismeretanyag:**

**horizontális felosztás:**

- az informatika, mint modellezés,
- az informatika, mint emberek közötti kommunikációs eszköz,
- az informatika, mint virtuális valóság,
- játékok virtuális terekben, interaktív médiák,
- virtuális világok a tanulásban, kutatásban,
- az információs társadalom és az ember,
- informatikai intelligencia, [informatikai kompetenciák](http://progress.hu/wp-content/uploads/2017/03/IKER_fejleszto.pdf),
- az informatikai tudás helye a társadalmban,
- nevelési elvek az informatika órán, szocializációs szerep,
- az informatika használata és a kommunikációs „illemszabályok”,
- az autentikáció jelentősége és szabályai,

**vertikális felosztás:**

- Az informatika tantárgy tananyagát tipikusan hogyan tanulják meg a tanulók; mivel miért vannak nehézségeik
- Az önálló tanulás igényének és képességének kialakítása az informatikai és műszaki területeken
- Kritikus és problémamegoldó szemlélet és gondolkodás kialakításának szükségessége és lehetőségei
- Az információs–kommunikációs technológia felhasználása a tanítás–tanulás segítésére
- A tanítási-tanulási folyamat tervezésének speciális kérdései az informatikai és műszaki területeken
- A tanulók értékelésének speciális kérdései az informatikai és műszaki területeken
- Különböző életkorú tanulókkal való bánásmód speciális kérdései az informatikai és műszaki területeken
- Beilleszkedési, tanulási, magatartási zavarokkal küzdő (BTM) tanulókkal való bánásmód speciális kérdései az informatikai és műszaki területeken
- Speciális nevelési igényű (SNI) diákokkal való bánásmód speciális kérdései az informatikai és műszaki területeken
- A gyengén teljesítőkkel való bánásmód speciális kérdései az informatikai és műszaki területeken
- A tehetséges tanulókkal való bánásmód speciális kérdései az informatikai és műszaki területeken
- A családi háttér iskolai tanulásra gyakorolt hatásainak megértése speciális kérdései az informatikai és műszaki területeken
- Reális pályakép kialakításának speciális kérdései az informatikai és műszaki területeken
- A tanulók tanulási motivációjának fejlesztésének speciális kérdései az informatikai és műszaki területeken
- A figyelem fenntartásának speciális kérdései az informatikai és műszaki területeken
- A tanulásirányítás speciális kérdései az informatikai és műszaki területeken
- Az informatikanár kapcsolata a szakos és nem szakos kollégákkal, generációs külömbségek és kezelésük
- A tanulók megtanítása az IKT magabiztos és kritikus használatára

**Megszerezhető szakterületi tudás / készség / képesség (kompetenciák):**

**A pedagógiai folyamat tervezése terén:**

- Képes  a  szaktárgy  tanulása-tanítása  során  felhasználható  nyomtatott  és  digitális  tankönyvek, taneszközök, egyéb tanulási források kritikus elemezésére és a konkrét  célokhoz  illeszkedő  kiválasztására  (különös  tekintettel  az  infokommunikációs  technológiára).
- Képes  kollektív  munkában  történő  helyi  tanterv  készítésére,  önálló  éves  tematikus  (tanmeneti) tervezésre, óravázlat készítésére, valamint az oktatástechnikai eszközök  használatára.

**A tanulási folyamat támogatása szervezése és irányítása terén:**

- Ismeri  a  szaktárgy  megértéséhez  és  kreatív  alkalmazásához  szükséges  gondolkodásmód  kialakulásában/kialakításában  szerepet  játszó  pszichológiai  tényezőket.  
- Tisztában  van  a  szóbeli  és  írásbeli  kifejezőkészség  alapvető  tanulás-módszertani  jellegzetességeivel, hibáival.
- Képes  a  motivációt,  tanulói  aktivitást  biztosító,  a  tanulók  gondolkodási,  probléma- megoldási  és  együttműködési  képességeinek  fejlesztését  segítő  módszerek  megválasztására  és  alkalmazására.  Képes  a  szaktárgy  ismeretanyagának  megfelelő csoportosításával,  közvetítésével  az  érdeklődés  és  a  figyelem  folyamatos  fenntartására.  
- Képes  a  szaktárgy  speciális  összefüggéseivel,  fogalmaival  kapcsolatos  megértési  nehézségek kezelésére.
- Felkészült  a  tények  és  értékelések  közötti  különbségek,  az  összefüggések  önálló  felismertetésére.
- Felkészült  a  szaktárgy  tanulásában  kiemelkedő  eredményeket  elérő  tanulók  motiválására,  segítésére,  a  tehetséggondozásra,  valamint  ösztönzés  az  informatikai  ismereteknek a szaktárgy tanulása során való felhasználására.

**A pedagógiai folyamatok és a tanulók értékelése terén:**

- Ismeri  és  alkalmazza  a  tudásellenőrzés  és  a  képességmérés  legkorszerűbb  eredményeit, eszközeit.  
- Tájékozott  a  különböző  feladatbankokról  és  gyűjteményekről,  képes  ilyenek  összeállítására, illetve alkalmazására. Tantárgyi követelmények kidolgozására képes.  
- Képes a tanulók személyre szabott, differenciált módszerekkel történő értékelésére.

#### Látogatható órák

- [Szoftverfejlesztő képzés](/subjects/szmalk/szoftverfejleszt.html)
- [Gimnáziumi képzés 9. évfolyam](http://www.inf.u-szeged.hu/~tnemeth/pdf/informat_9-12.pdf)
